Autor: Filip Halčišák
Nazov: Globálne otepľovanie
Datum: 25. 10. 2020
----
Globálne otepľovanie je problémom, o ktorom sa v súčasnosti hovorí veľmi veľa.
Vo všeobecnosti je termín globálne otepľovanie definovaný ako zvýšenie priemernej teploty oceánov a atmosféry v mierke celej planéty počas viacerých rokov.
V užšom význame sa tento termín používa na klimatické zmeny pozorované na prelome 20. a 21. storočia.
----
Väčšiu časť atmosféry tvoria plyny dusík a kyslík. Tieto plyny žiarenie ani nepohlcujú, ani nevyžarujú. Na tepelnú bilanciu atmosféry teda nemajú žiadny vplyv.
V atmosfére sa však nachádzajú plyny ktoré určitú časť tepelného žiarenia pohlcujú a teda atmosféru a zemský povrch oteplujú. To sú tzv.skleníkové plyny, ktoré spôsobujú fenomén nazývaný skleníkový efekt.
Sú to predovšetkým vodná para, oxid uhličitý ale tiež metán, oxid dusný, chorfluorované uhlovodíky (freóny) a ozón.
----